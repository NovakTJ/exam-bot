Septembar 2024. Copyright 2018-2024 by Dragan Milićev
UNIT NAME: Konverzije
❖ Kod eksplicitne konverzije operatorom cast nasleđenim iz jezika C
(new_type)expression
prevodilac pokušava redom sledeće konverzije izvorišnog u odredišni tip, i primenjuje prvu koja odgovara datim
tipovima, čak i ako ona nije dozvoljena (u kom slučaju prijavljuje grešku):
a) const_cast<new_type>(expression)
b) static_cast<new_type>(expression), sa tim proširenjem što pokazivač/referenca na izvedenu klasu može da se
konvertuje u pokazivač/referencu na osnovnu klasu, čak i ako ta osnovna klasa nije dostupna (to znači, ne
uzima se u obzir to što je osnovna klasa izvedena kao private ili protected)
c) static_cast (sa proširenjem), iza koje sledi const_cast
d) reinterpret_cast<new_type>(expression)
e) reinterpret_cast, iza koje sledi const_cast
❖ Prema tome, ovim operatorom mogu se vršiti sve konverzije navedenih operatora speciﬁčnih konverzija, osim
operatora dynamic_cast, ali se ipak preporučuje korišćenje upravo nekog od ovih operatora umesto operatora cast iz
sledećih razloga:
• upotrebom nekog od navedenih speciﬁčnih operatora naglašava se namera date konverzije, tj. njena svrha i
cilj, pa program može biti razumljiviji
• ukoliko ta namera nije korektna, u smislu da zahtevana konverzija nije dozvoljena tim operatorom za date
tipove, prevodilac će programeru ukazati na grešku (dok bi operator cast “ćutke” možda primenio neku
drugu, nenameravanu konverziju)
 194

