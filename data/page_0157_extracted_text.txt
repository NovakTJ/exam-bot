Septembar 2024. Copyright 2018-2024 by Dragan Milićev
Obrada izuzetaka
❖ Paradigma programiranja i projektovanja softvera pod nazivom programiranje po ugovoru  (programming by
contract/design by contract, Bertrand Meyer, 1986, programski jezik Eiffel) pretpostavlja preciznu, formalnu
speciﬁkaciju interfejsa softverskih komponenata (npr. potprograma ili klasa) za koje se deﬁnišu logički
uslovi (kao logički izrazi) sledećih vrsta:
• preduslovi (precondition): logički uslovi koji moraju da budu zadovoljeni prilikom poziva potprograma
da bi taj potprogram mogao da obavi svoj zadatak; ove uslove mora da zadovolji pozivalac pri pozivu
potprograma; na primer, uslovi u pogledu stanja globalnih promenljivih ili argumenata poziva
potprograma (npr. indeks mora biti unutar granica niza)
• postuslovi (postcondition): logički uslovi koji moraju da budu zadovoljeni na kraju izvršavanja
potprograma; ove uslove mora da zadovolji pozvani potprogram; na primer, uslovi u pogledu stanja
globalnih podataka ili validnosti povratne vrednosti funkcije
• invarijante (invariant): logički uslovi vezani za neku komponentu (npr. instancu apstraktnog tipa
podataka, objekat klase, modul, strukturu podataka) koji moraju da budu zadovoljeni uvek, osim u
tranzijentnim periodima kada se ta komponenta prevodi iz jednog validnog stanja (kada invarijanta
važi) u drugo validno stanje (kada invarijanta ponovo važi); na primer, metode klase koje prevode
objekat iz jednog regularnog u drugo regularno stanje, tokom koje invarijanta privremeno ne mora da
važi
❖ Prema tome, preduslovi su obaveze koje mora da izvrši pozivalac prema pozvanom potprogramu, da bi
taj potprogram mogao da izvrši svoju obavezu; postuslovi su obaveze koje potprogram mora da ispuni
ukoliko je pozivalac ispunio svoje obaveze; zato oni predstavljaju ugovor (contract) između dve strane
 157

