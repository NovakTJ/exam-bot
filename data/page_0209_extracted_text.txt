Septembar 2024. Copyright 2018-2024 by Dragan Milićev
Nabrajanja (enumeracije)
❖ Enumeracije nisu fundamentalan, celobrojan tip (nisu isto što i int), iako postoji implicitna konverzija iz tipa enumeracije
u celobrojni tip
❖ Enumeracije treba koristiti kad god postoji potreba za tipom podataka koji apstrahuje koncept iz domena problema (ili
rešenja) i čije instance uzimaju vrednosti iz konačnog, diskretnog skupa vrednosti koje se simbolički imenuju
❖ Nije dobro koristiti fundamentalan, celobrojni tip umesto enumeracije u ovakvim slučajevima, zato što:
• je program tada teži za razumevanje, jer je teško razumeti značenje celobrojnih konstanti i nije ih lako razlikovati
od drugog značenja istih konstanti (npr. kao zaista instanci matematičkog koncepta celog broja)
• za vrednosti apstraktnog tipa enumeracije po pravilu nisu deﬁnisane (konceptualno) aritmetičke operacije
(sabiranje, oduzimanje, množenje, deljenje itd)
• program je manje ﬂeksibilan: ako je potrebno promeniti odluku o implementaciji apstraktnog tipa, ili promeniti
preslikavanje na celobrojne vrednosti, potrebno je zameniti sve pojave tih celobrojnih konstanti i pažljivo ih
razlikovati od upotrebe istih vrednosti sa potpuno različitim značenjem
❖ Neke tipične upotrebe:
• statusi operacija (funkcija)
• stanja objekata
• komande, signali i slično
• statusi ili komande hardverskih uređaja
• tip sa malim, konačnim i konstantnim, predeﬁnisanim skupom instanci (npr. dani u nedelji, meseci u godini)
 209

