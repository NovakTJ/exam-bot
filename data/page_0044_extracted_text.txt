Septembar 2024. Copyright 2018-2024 by Dragan Milićev
UNIT NAME: Modularnost i enkapsulacija
❖ Problem: interna implementacija steka (struktura, stack i sp) je dostupna ostalim delovima programa, pa stoga ti
delovi programa mogu:
• greškom da poremete tu strukturu i dovedu je u nekonzistentno stanje, npr:
sp = -5;
• da se oslone na informaciju o načinu implementacije (postojanju niza stack i indeksa sp); ako iz bilo kog razloga
imamo potrebu da promenimo tu implementaciju (npr. pređemo na neograničenu, dinamičku strukturu),
promene će uticati na sve takve druge delove programa: oni se ili moraju menjati (teško i podložno greškama)
ili neće raditi valjano
❖ Princip sakrivanja informacija (information hiding, David Parnas, 1972): svaka logička celina - modul programa, treba
da ima jasno izdvojen
• interfejs (interface): speciﬁkaciju elemenata (struktura, tipova, operacija…) koje ostali delovi programa mogu da
vide i pretpostavki na koje smeju da se oslone, i
• implementaciju (implementation): interne delove (strukturu, ponašanje) koje drugi delovi programa ne smeju da
vide, niti da se oslanjaju na pretpostavke o njoj
❖ Interfejsi treba da budu što opštiji, jednostavniji, kako bi sprege između delova softvera bile jednostavnije, labavije,
lakše za kontrolu, a time ti delovi softvera nezavisniji i ﬂeksibilniji
❖ Enkapsulacija (encapsulation) je programska tehnika koja podržava princip sakrivanja informacija (često se ova dva
termina poistovećuju i koriste ravnopravno)
 44

