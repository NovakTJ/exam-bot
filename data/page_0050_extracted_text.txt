Septembar 2024. Copyright 2018-2024 by Dragan Milićev
Sa proceduralnog na OO programiranje: klase i objekti
❖ Na jeziku C++, svaka (nestatička) funkcija članica klase poseduje lokalni, implicitno
deklarisan pokazivač this; ovaj pokazivač je konstantan (ne može mu se promeniti vrednost)
❖ Tokom izvršavanja tela ovakve funkcije članice pokazivač this pokazuje na objekat za koga je
ta funkcija pozvana
❖ Svaki neposredan pristup članu klase unutar ovakve funkcije smatra se implicitnim
pristupom članu onog objekta na koga pokazuje this (uvek se može vršiti i eksplicitan
pristup, što ponekad može poboljšati čitljivost ili razrešiti višeznačnost):
sp = 0;
je isto što i:
this->sp = 0;
❖ Privid da svaki objekat “poseduje svoju” funkciju članicu je zapravo posledica toga što se
funkcija članica poziva za dati objekat, a članovima u tekstu tela funkcije može pristupati
neposredno, bez navođenja objekta (podrazumeva se pristup članu onog objekta “čija” se
funkcija izvršava). Ovaj privid stvara se jednostavnim opisanim mehanizmom implicitnog
pristupa preko pokazivača this
 50

