Septembar 2024. Copyright 2018-2024 by Dragan Milićev
UNIT NAME: Klasa kao realizacija apstrakcije
❖ Klasa može realizovati i apstrakciju osmišljenu unutar samog rešenja datog problema
❖ Takav koncept može da pomogne u rešavanju problema, pojednostavi sistem i njegovo korišćenje, uvede red
ili uopštenje u domen problema
❖ Stoga takav koncept postaje “vidjliv” za korisnike sistema, jer softver “otkriva” taj koncept ili neposredno,
nudeći ga korisnicima ekslicitno kao pojam, ili posredno, kroz ponašanje softvera
❖ Na neki način, tako osmišljen koncept može da postane i sastavni deo domena problema, jer je posredno
“otkriven”, iako nije inicijalno postojao (ili nije bio eksplicitno prepoznat) u domenu problema
❖ Primeri:
• Šablon (Template) slajda, tekstualnog dokumenta i slično
• Prečica (Shortcut) do neke složenije operacije ili kompozicija operacija koje se često ponavljaju
❖ Sa druge strane, tako osmišljen koncept može biti isključivo deo rešenja, odnosno implementacije, bez
ikakve vidljivosti spolja, jer se je nastao, na primer:
• kao deo implementacije neke složene strukture, protokola ili mehanizma sistema
• kao deo implementacije neke druge apstrakcije
• kao posledica sprovođenja nekog projektnog obrasca (design patter)
• kao posledica sprovođenja neke tehnike implementacije, optimizacije i slično
 84

