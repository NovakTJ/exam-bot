Septembar 2024. Copyright 2018-2024 by Dragan Milićev
Pokazivači na objekte
❖ Na jeziku C++, kao i na jeziku C, vrednosti pokazivača predstavljaju adrese u memoriji. Međutim, ovo je stvar implementacije i
konkretna vrednost pokazivača ne treba da bude od interesa, osim u prilikama kada se program debaguje i prati ta vrednost (u
smislu jednakosti ili promena)
❖ Svaka vrednost tipa pokazivača na objekat može biti jedna od sledećih:
• takva da ukazuje na neki objekat, ili
• takva da ukazuje iza kraja nekog objekta, ili
• null vrednost tog tipa, ili
• invalidna (nekorektna) vrednost pokazivača
❖ Vrednost pokazivača koji ukazuje na neki objekat predstavlja adresu prvog bajta u memoriji koji zauzima taj objekat. Vrednost
pokazivača koji ukazuje iza nekog objekta predstavlja adresu prvog bajta iza dela memorije koju zauzima taj objekat
❖ Dva pokazivača koji predstavljaju istu adresu mogu imati različite binarne vrednosti kod nekih arhitektura, ali njihovo
poređenje na jednakost daje true
❖ Prva tri slučaja su korektne situacije, odnosno vrednost pokazivača je validna, iako se samo u prvom slučaju ta vrednost može
dereferencirati (pristupiti objektu na koji ta vrednost ukazuje) sa deﬁnisanim značenjem; u svim drugim situacijama pristup do
objekta ima nepredvidivo ponašanje: može izazvati hardverski izuzetak (npr. zbog pristupa delu memorije koji nije dozvoljen)
ili “tiho” nepredviđeno ponašanje (bag)
❖ Pokazivač ne sadrži nikakvu dodatnu informaciju osim adrese. Za vreme izvršavanja ne vrše se nikakve dodatne provere
validnosti vrednosti pokazivača. Zbog toga su pokazivači veoma osetljivi na ozbiljne probleme u programu i programer je
odgovoran da obezbedi ispravnost pokazivača i njihove upotrebe. Ovo je jedan od najosetljivijih delova jezika C i C++
 216

