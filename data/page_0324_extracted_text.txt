Septembar 2024. Copyright 2018-2024 by Dragan Milićev
❖ Inicijalizacija statičkih varijabli, odnosno početak njihovog životnog veka razlikuje se za lokalne i
ostale statičke varijable
❖ Statičke varijable koje nisu lokalne (tj. one iz prostora imena ili statički podaci članovi)
inicijalizuju se na sledeći način:
• najpre se vrši statička inicijalizacija (static initialization), što znači sledeće:
• konstantna inicijalizacija (constant initialization) onih varijabli koje su deklarisane kao
constexpr ili koje su inicijalizovane konstantnim izrazom; po pravilu, ovo prevodilac vrši
još za vreme prevođenja (u prevedeni kod upiše vrednosti tih varijabli u statički alociran
prostor za njih); čak i ako to ne uradi za vreme prevođenja, mora da obezbedi da se to
radi za vreme izvršavanja pre svega ostalog
• inicijalizacija nulom (zero initialization): za sve ostale situacije, objekti se inicijalizuju tako
da dobiju binarnu vrednost 0, sa značenjem očekivano konvertovane vrednosti (npr.
pokazivač će imati null vrednost čak i ako se ona ne implementira binarnim nulama)
• dinamička inicijalizacija (dynamic initialization) podrazumeva izračunavanje inicijalizatora (kao
izraza) za vreme izvršavanja programa, kao i poziv konstruktora objekta klase koji se
inicijalizuje, odnosno upis izračunate vrednosti u varijablu koja nije klasnog tipa; ukoliko
može, prevodilac dinamičku inicijalizaciju takođe može uraditi za vreme prevođenja
UNIT NAME: Statički životni vek
 324

