Septembar 2024. Copyright 2018-2024 by Dragan Milićev
UNIT NAME: Reference
❖ Ceo koncept uopšten je na postojanje složenog tipa reference (reference): referenca je posrednik do objekta,
i za vreme svog životnog veka upućuje na (referencira, refers to) objekat
❖ Referenca je posrednik do objekta, slično kao i pokazivač, ali se i značajno razlikuje od pokazivača po
sledećem:
• referenca nije objekat (pokazivač jeste), već je posebna kategorija entiteta u jeziku; zbog toga,
recimo, ne postoje reference na reference, pokazivači na reference, niti nizovi referenci (a postoje
reference na pokazivače, pokazivači na pokazivače i nizovi pokazivača); ne postoje ni reference na
tip void
• referenca se mora vezati za neki objekat na početku svog životnog veka, odnosno mora biti
inicijalizovana vezivanjem za objekat; pokazivač ne mora da se veže za objekat
• referenca ne može da se preusmeri na drugi objekat, dok pokazivač može
• referenca ne može da se “raskine”, odnosno da se “razveže” od objekta i da ne upućuje ni na jedan
objekat, dok pokazivač može (null vrednost pokazivača)
❖ Referenca se, u principu, implementira isto kao i pokazivač — njena vrednost sadrži adresu
referenciranog objekta, s tim da u određenim situacijama, kada to može da se izvede, prevodilac tu
vrednost može da zna i za vreme prevođenja, pa vrednost reference ne mora ni da postoji za vreme
izvršavanja (iako najčešće postoji), odnosno ta vrednost ne mora da se smešta nigde za vreme
izvršavanja, već postoji samo konceptualno
 234

