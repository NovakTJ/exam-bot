Septembar 2024. Copyright 2018-2024 by Dragan Milićev
❖ Jezici C i C++ su veoma bogati operatorima. Zapravo je najveći deo obrade u tipičnom
C/C++ programu deﬁnisan izrazima
❖ Bočni efekat (side effect) se naziva pojava da funkcija/operacija, za koju se izračunavanje
rezultata (povratne vrednosti) smatra primarnim efektom, izvrši neku promenu u svom
okruženju, npr. promenu svojih argumenata/operanada. U klasičnoj teoriji
programiranja, bočni efekti se smatraju lošom praksom, jer smanjuju razumljivost
programa: funkcija/operacija ima efekte koje čitalac ne očekuje i ne vidi direktno, jer je
fokusiran na njen rezultat
❖ Potpuno suprotno ovom uverenju, mnogi operatori na jezicima C i C++ imaju bočne
efekte, tj. menaju neki od svojih operanada. Zapravo je za većinu njih taj bočni efekat
upravo njihova primarna uloga!
❖ Ovo je posledica izvorne orijentacije jezika C prema konciznim i eﬁkasnim izrazima u
kojima programer sugeriše optimizacije prevodiocu: raniji prevodioci nisu bili toliko
napredni i prevođenje u optimizovani kod je bilo jednostavnije ukoliko sam izraz
deﬁniše način korišćenja neke vrednosti koja je pročitana ili proizvedena kao rezultat u
jednoj operaciji kao operand neke naredne
UNIT NAME: Operatori
 286

