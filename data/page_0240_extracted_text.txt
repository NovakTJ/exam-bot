Septembar 2024. Copyright 2018-2024 by Dragan Milićev
UNIT NAME: Klasni tipovi
❖ Na jeziku C++, klasni tipovi su strukture (struct) i klase (class). Strukture i klase su skoro potpuno izjednačene na jeziku
C++, jer se tretiraju na potpuno identičan način (osim dole navedenih izuzetaka):
• i strukture i klase mogu imati podatke članove i funkcije članice, uključujući i konstruktore, destruktore i
operatorske funkcije
• i strukture i klase mogu imati javne, zaštićene i privatne članove
• i jedne i druge mogu se izvoditi, mogu imati polimorfne operacije itd.
❖ Jedine razlike između strukture i klase su sledeće:
• ako se u deﬁniciji strukture ne navede speciﬁkator prava pristupa, podrazumeva se public; ako se u deﬁniciji klase
ne navede speciﬁkator prava pristupa, podrazumeva se private
• ako se u deﬁniciji klase ili strukture, prilikom izvođenja iz druge klase ili strukture (dozvoljeno je sve), za osnovnu
strukturu ne navede speciﬁkator prava pristupa, podrazumeva se public, dok se za osnovnu klasu podrazumeva
private
❖ Ovo su, ipak, krajnje sporedne razlike i ne treba se na njih oslanjati, jer to može da učini program slabije razumljivim:
svakako je bolje uvek navoditi speciﬁkatore prava pristupa eksplicitno, radi razumljivosti
❖ Zbog svega ovoga, strukture (struct) se koriste samo u izuzetnim situacijama, kada treba predstaviti sasvim jednostavne
apstraktne tipove podataka, po pravilu onda kada se oni koriste samo za implementaciju nekih drugih struktura ili
apstrakcija; strukture tada po pravilu imaju samo podatke članove i eventualno konstruktore, retko kada i neke
jednostavne operacije ili destruktore
❖ U svim drugim slučajevima, posebno kada je potrebno da imaju iole složenije operacije ili predstavljaju apstrakciju,
treba koristiti klase
 240

