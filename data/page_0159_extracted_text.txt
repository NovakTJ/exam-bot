Septembar 2024. Copyright 2018-2024 by Dragan Milićev
Obrada izuzetaka
❖ Tretman izuzetaka, odnosno izuzetnih situacija koje su detektovane, može da bude na jednom od
sledećih nivoa sigurnosti (safety), od najstrožijeg ka najlabavijem:
• Nothrow (ili nofail) garancija: potprogram nikada ne baca izuzetak (funkcije označene kao
noexcept); to znači da nema preduslove i uvek će sigurno očuvati sve invarijante i ispuniti svoje
postuslove, ili pak greške sakriva ili tretira na drugi način; ovakvo ponašanje očekuje se od
destruktora (oni su implicitno noexcept) i move konstruktora i operatora dodele, kao i drugih
funkcija koje se implicitno pozivaju tokom prosleđivanja bačenog izuzetka do hvatača
• Jaka garancija sigurnosti od izuzetaka (strong exception safety guarantee): ako potprogram baci
izuzetak, stanje programa biće vraćeno na ono pre poziva tog potprograma (tzv. rollback) - sam
potprogram je napravljen tako da to stanje povrati ili očuva
• Osnovna garancija sigurnosti od izuzetaka (basic exception safety guarantee): ako potprogram baci
izuzetak, stanje programa biće validno (iako može biti različito od onog pre poziva tog
potprograma), tj. sve invarijante biće očuvane
• Nikakva garancija: ukoliko se baci izuzetak, program može ostati u nekorektnom stanju; ovakve
pojave predstavljaju bagove (bug), odnosno nepravilnosti u programu koje treba rešavati
❖ Preporuka je da svaka funkcija podrži najstrožiji od ovih redom iznesenih nivoa koji je moguće
ispuniti
 159

