Septembar 2024. Copyright 2018-2024 by Dragan Milićev
UNIT NAME: Neki osnovni pojmovi jezika
❖ U skladu sa opredeljenjem za to da objekte klasa tretira što sličnije, ako ne i isto kao i primerke ugrađenih tipova,
C++ uvodi uopštenje pojma objekta, pošto mnoga pravila važe podjednako za primerke ugrađenih tipova i klasa
❖ Na jeziku C++, objekat jeste oblast skladišta (region of storage), odnosno deo memorije, koji ima:
• veličinu, koja se može odrediti operatorom sizeof (u jedinicama sizeof(char))
• poravnanje (alignment) u memoriji, koje se može odrediti operatorom alignof
• trajanje skladištenja (storage duration), koje može biti automatsko, statičko, dinamičko ili lokalno za nit
(thread-local)
• životni vek (lifetime), koji je određen trajanjem skladištenja ili je privremen (temporary): vreme tokom
izvršavanja za koje objekat postoji
• tip, koji može biti klasni tip (klasa, struktura ili unija) ili neklasni tip
• vrednost, koja može biti i neodređena
• opciono ime: identiﬁkator u programu koji se odnosi na taj objekat
❖ Prema tome, termin objekat može imati donekle različito značenje, u zavisnosti od konteksta:
• u širem kontekstu objektno orijentisanog programiranja, objekat je primerak (instanca) klase
• u užem kontekstu pravila jezika C++, objekat može biti primerak klase ili neklasnog (ugađenog) tipa
❖ Najveći broj pravila i najveći deo složenosti semantike i pravila jezika C++ jeste posledica upravo ove odluke!
 162

