Septembar 2024. Copyright 2018-2024 by Dragan Milićev
UNIT NAME: Hijerarhijska dekompozicija
❖ Hijerarhijska dekompozicija (hierarchical decomposition) je još jedan element objektne dekompozicije i
podrazumeva kreiranje hijerarhija klasa povezanih relacijama nasleđivanja (inheritance)
❖ Relacija nasleđivanja označava da izvedena klasa nasleđuje sve osobine osnovne klase i to:
• semantiku (značenje): svaka tvrdnja ili ograničenje koje važi za instance osnovne klase, važi i za
instance izvedene klase (obrnuto ne mora)
• intefejs: sa objektima izvedene klase može se raditi sve što i sa objektima osnovne klase (obrnuto ne
mora)
• svojstva i ponašanje: objekti izvedene klase poseduju i strukturu i ponašanje deﬁnisano u
implementaciji osnovne klase, s tim što ih mogu redeﬁnisati i proširiti
❖ Ovakve relacije mogu se ravnopravno otkrivati ili osmišljavati u oba smera:
• specijalizacija (specialization): izvedena klasa predstavlja konkretizaciju, posebnu ili pojedinačnu
potkategoriju (podskup) instanci osnovne klase koje imaju neke speciﬁčnosti, redeﬁnišu, variraju i/ili
specijalizuju ponašanje
• generalizacija (generalization): osnovna klasa je apstrakcija, generalizacija, uopštenje više izvedenih
klasa, unija njihovih instanci i generalizuje (uopštava) njihove interfejse i prikuplja zajednička svojstva
❖ Prema tome, ista relacija između dve klase može se posmatrati u oba smera, pa se na jeziku UML ona i
naziva relacija generalizacije/specijalizacije
 120

