Septembar 2024. Copyright 2018-2024 by Dragan Milićev
❖ Prema tome, u ovakvim i sličnim izrazima, vrši se potencijalno mnogo poziva konstruktora kopije ili
operatora dodele kopiranjem koji kopiraju sadržaj, tj. alociraju nove pridružene resurse samo da bi
kopirali taj isti sadržaj iz privremenih objekata, koji ubrzo potom nestaju
❖ Kopiranje resursa iz privremenog objekta je prilično beskoristan posao i čist režijski trošak za vreme
izvršavanja, pošto privremeni objekat iz kog se pridruženi sadržaj kopira (uz potencijalnu alokaciju
novog resursa) ubrzo nestaje, i sigurno se ne može koristiti za bilo šta drugo, jer je on nedostupan - on
je svakako implicitan rezultat izraza koji se koristi eventualno samo kao operand (argument)
naredne operacije i ni za šta više
❖ Količina kopiranja je utoliko veća ukoliko:
• prevodilac ne sprovodi optimizaciju izostavljanja kopiranja na svim mestima na kojima je to
moguće i dozvoljeno pravilima jezika
• se parametri u funkcije prenose po vrednosti, a ne po referenci
• funkcije vraćaju rezultate kopiranjem automatskih objekata
• se objekti ugrađuju u druge objekte po vrednosti (a ne preko pokazivača), posebno u apstraktne
strukture podataka (kolekcije, kontejnere), što je često slučaj, pa se umetanjem u strukturu i
vraćanjem vrednosti iz strukture objekti kopiraju (operatorima dodele ili konstruktorima kopije)
UNIT NAME: Kopiranje objekata
 376

